---
ID: 60529
post_title: >
  Путін заявив, що хоче
  обговорити з
  Зеленським питання
  «завершення
  конфлікту» на Донбасі
post_name: >
  putin-zaiavyv-shcho-khoche-obhovoryty-z-zelenskym-pytannia-zavershennia-konfliktu-na-donbasi
post_date: 2019-04-27 14:27:30
layout: post
link: >
  http://35.224.113.239/putin-zaiavyv-shcho-khoche-obhovoryty-z-zelenskym-pytannia-zavershennia-konfliktu-na-donbasi/
published: true
tags: [ ]
categories:
  - Новини | Політика
  - Усі новини
---
<div><img src="https://gdb.rferl.org/6633AD5E-7360-4AD1-9E26-5B985DB5C911_w1200_r1_s.jpg" class="ff-og-image-inserted"></div><div class="wsw" readability="55.484523809524">
<p>Російський президент Володимир Путін заявив на прес-конференції у Пекіні, що може зустрітися з обраним президентом України Володимиром Зеленським.</p>
<p>«Якщо у нас колись буде зустріч, почнуться якісь переговори, чого я не виключаю, то ми, насамперед, повинні будемо говорити про те, як закінчити конфлікт на південному сході України», – зазначив Путін.</p>
<p>Він висловив жаль, що Зеленський «вже заявив перед виборами, що він не збирається підписувати декрет або указ про амністію (бойовиків «ЛДНР», – ред.), по-перше, і, по-друге, надати цим територіям (Окремим районам Донецької і Луганської областей України – ред.) особливий статус».</p> <p>21 квітня відбувся другий тур виборів президента України. Згідно з попередніми даними Центральної виборчої комісії, Володимир Зеленський набирає понад 73%, чинний президент Петро Порошенко – понад 24%.</p>
<p>ЦВК має встановити остаточні результати виборів до 1 травня 2019 року. Інавгурація новообраного президента повинна відбутися до 3 червня.</p>
<p>Збройний конфлікт на Донбасі триває від 2014 року після російської окупації Криму. Україна і Захід звинувачують Росію у збройній підтримці бойовиків. Кремль відкидає ці звинувачення і заявляє, що на Донбасі можуть перебувати хіба що російські «добровольці».</p>
<p>За даними ООН, станом на кінець грудня 2018 року за час конфлікту загинули близько 13 тисяч людей, майже 30 тисяч – поранені.</p>
</div> 