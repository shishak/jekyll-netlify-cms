---
ID: 60425
post_title: >
  Митрополит Епіфаній
  привітав українців зі
  світлим Воскресінням
  Христовим
post_name: >
  mytropolyt-epifanij-pryvitav-ukraintsiv-zi-svitlym-voskresinniam-khrystovym
post_date: 2019-04-27 13:13:00
layout: post
link: >
  http://35.224.113.239/mytropolyt-epifanij-pryvitav-ukraintsiv-zi-svitlym-voskresinniam-khrystovym/
published: true
tags: [ ]
categories:
  - Суcпільcтво
---
<div><img src="https://static.ukrinform.com/photos/2019_04/thumb_files/630_360_1554966936-1687.jpeg" class="ff-og-image-inserted"></div><p>"Розділяючи з Вами великодню радість, я вітаю всіх Вас зі світлим Воскресінням Христовим, зі спасительною Пасхою Господньою! Вітаю зі святом Главу Української держави Петра Порошенка, Верховну Раду України, Український уряд. З відчуттям особливої вдячності спрямовую наші спільні вітання українським воїнам, які зі зброєю в руках мужньо протистоять агресору та захищають мир. Ми щоденно молимося за Вас і впевнені, що завдяки вашому жертовному служінню Україна наближається до перемоги і справедливого миру", - зазначив Епіфаній.</p>
<p>У привітанні він також звернувся до тих, хто на сьогодні перебуває в окупації. "Від золотоверхого Києва тепло нашої любові та вітань, наші молитовні побажання ми надсилаємо тим, хто святкує Великдень в умовах окупації, за ґратами полону чи несправедливого ув’язнення. Ми просимо в Господа захисту, миру і свободи для кожного з Вас", - додав митрополит.</p>
<section class="read"><strong>Читайте також:</strong> <a href="https://www.ukrinform.ua/rubric-kyiv/2690460-epifanij-rozdav-na-majdani-podarunki-do-velikodna.html" target="_blank" rel="noopener noreferrer">Епіфаній роздав на Майдані подарунки до Великодня</a></section><p>Крім того, Епіфаній звернувся і до православних християн України, котрі ще не увійшли до ПЦУ. "Зі світлим Христовим Воскресінням сердечно вітаю всіх православних християн України – як дітей помісної Української Православної Церкви, так і тих, хто дотепер ще не має єдності з нею, хоча і сповідує разом з нами одну віру. Наші серця і братня любов відкриті до всіх Вас, хто бажає блага Церкві та Україні. І ми віримо, що як Господь благословив буття помісної Церкви українського народу, так благословить і звершить єднання навколо престолу Київського всіх православних України", - зазначив Епіфаній.</p>
<p>Він побажав, аби Господь надихнув серця наші в любові разом будувати краще майбутнє Батьківщини, відкидати спокуси, протистояння і ворожнечу, а утверджувати правду, порозуміння і суспільний мир.</p>
