---
ID: 60395
post_title: >
  У Донбасі за добу
  бойовики 23 рази
  порушили режим
  припинення вогню –
  штаб ООС
post_name: >
  u-donbasi-za-dobu-bojovyky-23-razy-porushyly-rezhym-prypynennia-vohniu-shtab-oos
post_date: 2019-04-27 09:34:11
layout: post
link: >
  http://35.224.113.239/u-donbasi-za-dobu-bojovyky-23-razy-porushyly-rezhym-prypynennia-vohniu-shtab-oos/
published: true
tags: [ ]
categories:
  - Україна
---
<div class="summary" itemprop="alternativeHeadline">
<p>Двоє українських військовослужбовців отримали поранення.</p>
</div>
<div class="bottom_block">
<div class="picture">
<div class="top_photo top">
<div class="frame_image"> <img class="img" src="https://image.zn.ua/media/images/645x426/Sep2015/127510.jpg" alt title="ВСУ АТО армия техника солдаты военные_3"></div>
<span class="photo_descr"><span class="title">Українські військові знищили двох бойовиків</span> <span class="source 1">© Прес-центр АТО/Facebook</span></span></div>
</div>
<div class="article_body">
<div class="text">
<p>У Донбасі за минулу добу, 26 квітня, бойовики російсько-окупаційних військ 23 рази порушили режим припинення вогню, зокрема дев'ять разів застосовуючи заборонені мінськими угодами озброєння. Як повідомив прес-центр штабу ООС у Facebook, двоє військовослужбовців отримали поранення.</p>
<p>Позиції Об'єднаних сил обстрілювали з мінометів калібрів 120 і 82-мм, озброєння бойових машин піхоти, гранатометів різних систем, великокаліберних кулеметів, стрілецької зброї, протитанкових ракетних комплексів. Обстріли здійснювалися в районі Авдіївки, Павлополя, Пісків, Опитного, Мар'їнки, Чермалика, Гнутового, Широкиного, Луганського, Кримського, Світлодарська, Станиці Луганської.</p>
<p>За даними української розвідки, вчора двох бойовиків знищили, чотирьох поранили. Також була знищена вантажівка бойовиків.</p>
<p>Повідомляється, що збройні формування РФ обстріляли зі стрілецької зброї Чермалик, унаслідок чого отримав поранення місцевий житель.</p>
<p>З початку поточної доби, 27 квітня, бойовики двічі обстріляли позиції ОС у Новоселівці Другій - зі станкових протитанкових гранатометів; поблизу Широкиного - з великокаліберних кулеметів і стрілецької зброї. Втрат серед військовослужбовців немає.</p> <div class="article_attached acenter">Читайте також: <a href="https://dt.ua/UKRAINE/obsye-vtratila-v-nebi-nad-donbasom-sche-odin-bezpilotnik-309841_.html">ОБСЄ втратила в небі над Донбасом ще один безпілотник</a></div>
<p>Як повідомлялося, 18 і 24 квітня&nbsp;<a href="https://dt.ua/UKRAINE/rosiya-zirvala-ogoloshennya-velikodnogo-peremir-ya-v-ordlo-naperedodni-drugogo-turu-viboriv-prezidenta-ukrayini-308988_.html" target="_blank" rel="noopener noreferrer"><strong>російська сторона в Тристоронній контактній групі двічі відмовилася погоджувати ініційоване Україною чергове "великоднє перемир'я"</strong></a>&nbsp;у зоні бойових дій у Донбасі.</p>
<p>"Великоднє перемир'я" було попередньо погоджено ТКГ, а федеральний канцлер Німеччини Ангела Меркель і президент Франції Еммануель Макрон під час недавніх переговорів з президентом України Петром Порошенко підтримали цю ініціативу.</p>
<p>7 березня представники Тристоронньої контактної групи в Мінську погодили чергове&nbsp;<strong><a href="https://dt.ua/UKRAINE/u-minsku-domovilisya-pro-peremir-ya-v-donbasi-z-8-bereznya-304977_.html" target="_blank" rel="noopener noreferrer">"весняне перемир'я" з опівночі 8 березня</a></strong>&nbsp;– 19-те перемир'я з початку війни в Донбасі.&nbsp;Як і попередні перемир'я, воно&nbsp;<strong><a href="https://dt.ua/UKRAINE/boyoviki-z-pochatku-peremir-ya-zdiysnili-odin-obstril-oov-305036_.html" target="_blank" rel="noopener noreferrer">у перший же день було порушене бойовиками</a></strong>&nbsp;російсько-окупаційних формувань.</p>
<p>Докладніше про перспективи врегулювання ситуації <strong><a href="https://dt.ua/internal/viyna-v-donbasi-yak-primusiti-putina-do-miru-283573_.html" target="_blank" rel="noopener noreferrer">читайте в матеріалі Юрія Бутусова "Війна в Донбасі: як примусити Путіна до миру?"</a></strong>&nbsp;у тижневику "Дзеркало тижня. Україна".</p>
</div>
</div>
<span class="link"><span class="source_caption">За матеріалами: <a href="https://dt.ua/go/aHR0cDovL3puLnVhLw==" target="_blank" rel="nofollow noopener noreferrer">DT.UA</a> <span class="divider">/</span></span></span>
<div class="telegram">Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></div> </div>
