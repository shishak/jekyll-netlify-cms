---
ID: 60525
post_title: >
  В Австралії хочуть
  знищити 2 мільйони
  диких котів
post_name: >
  v-avstralii-khochut-znyshchyty-2-miljony-dykykh-kotiv
post_date: 2019-04-27 14:47:00
layout: post
link: >
  http://35.224.113.239/v-avstralii-khochut-znyshchyty-2-miljony-dykykh-kotiv/
published: true
tags: [ ]
categories:
  - Про Життя
---
<div><img src="https://static.ukrinform.com/photos/2018_08/thumb_files/630_360_1534151829-3170.jpg" class="ff-og-image-inserted"></div><p>«Уряд Австралії оголосив війну диким кішкам через шкоду, якої вони завдають природі країни. До 2020 року влада планує убити близько 2 мільйонів особин. При цьому загальна популяція цих тварин в <a href="https://www.ukrinform.ua/tag-avstralia" target="_blank" rel="noopener noreferrer">Австралії</a> налічує від 2 до 6 мільйонів», - йдеться в повідомленні.</p>
<p>Як відомо, диких котів, які не є автохтонними представниками австралійської фауни, вважають найнебезпечнішим ворогом тваринного світу цієї країни-континенту. Котів завезли на континент у 17-му столітті, відтоді вони розмножилися і здичавіли. Дикі коти впольовують і вбивають місцевих унікальних тварин, які часто не здатні протистояти такому хижаку і є легкою здобиччю. Ба більше - чимало місцевих видів не зустрічаються більше ніде в світі.</p>
<p>Так, за підрахунками австралійських спеціалістів, за одну добу дикі коти в Австралії вбивають майже 1 мільйон птахів та 1,7 мільйона рептилій і гризунів.</p>
<section class="read"><strong>Читайте також:</strong> <a href="https://www.ukrinform.ua/rubric-culture/2686906-pat-rokiv-za-zorstoke-povodzenna-zinka-zamorila-golodom-18-tvarin.html" target="_blank" rel="noopener noreferrer">П'ять років за жорстоке поводження: жінка заморила голодом 18 тварин</a></section><p>Грегорі Ендрюс, національний комісар із захисту видів, що перебувають під загрозою, наголосив, що знищення популяції диких котів відбудеться «не через ненависть до котів, а для того, щоби врятувати тварин, яких австралійці люблять і які визначають їх як націю».</p>
<p>З масовими вбивствами котів не згодні зоозахисники, але здебільшого з інших країн. Австралійські екологи і ветеринари підтримують свій уряд.</p>
