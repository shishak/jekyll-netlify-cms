---
ID: 60409
post_title: >
  В обох палатах
  Конгресу США засудили
  роздачу російських
  паспортів у ОРДЛО
post_name: >
  v-obokh-palatakh-konhresu-ssha-zasudyly-rozdachu-rosijskykh-pasportiv-u-ordlo
post_date: 2019-04-27 01:23:23
layout: post
link: >
  http://35.224.113.239/v-obokh-palatakh-konhresu-ssha-zasudyly-rozdachu-rosijskykh-pasportiv-u-ordlo/
published: true
tags: [ ]
categories:
  - Політика
---
<div class="summary" itemprop="alternativeHeadline">
<p>В американському парламенті розцінили паспортизацію жителів окупованих територій як черговий акт агресії РФ проти України.</p>
</div>
<div class="bottom_block">
<div class="picture">
<div class="top_photo top">
<div class="frame_image"> <img class="img" src="https://image.zn.ua/media/images/645x426/Jul2017/181295.jpg" alt title="Конгресс США"></div>
<span class="photo_descr"><span class="title">Сенатори і конгресмени звернули увагу на чергове грубе порушення міжнародного права путінською Росією</span> </span></div>
</div>
<div class="article_body">
<div class="text">
<p>Члени обох палат Конгресу США виступили із заявами, що засуджують указ президента РФ Володимира Путіна про спрощення <strong><a href="https://dt.ua/UKRAINE/u-putina-poobicyali-vidavati-zhitelyam-ordlo-rosiyski-pasporti-bez-zdachi-ukrayinskih-309604_.html" target="_blank" rel="noopener noreferrer">надання російського громадянства жителям окупованих районів Донецької та Луганської областей</a></strong>, повідомляє прес-служба посольства України в США.</p>
<p>"Ще одна зухвала атака на український суверенітет показує, що Путін несерйозно ставиться до світу. Сполучені Штати повинні продовжити підтримувати Україну і підвищити ціну Росії Путіна за його агресію", - заявив голова сенатського комітету зі Збройних сил, республіканець Джим Інхоф.</p>
<p>Ще один сенатор-республіканець, співголова українського кокусу Роб Портман розцінив дії Кремля як спробу легітимізувати російську окупацію Донбасу.</p>
<p>"Рішення Росії щодо прискорення надання громадянства жителям Сходу України є ще однією зухвалою спробою легітимізувати незаконну окупацію цих регіонів Росією. Ці території є частиною України, а не Росії", - підкреслив сенатор.</p>
<p>Голова комітету Палати Представників з іноземних справ Еліот Енгель закликав Кремль скасувати указ про спрощену паспортизацію жителів ОРДЛО.</p>
<p>"Я закликаю владу Росії скасувати це провокаційне рішення. Путін має визнати суверенітет України і поважати її територіальну цілісність", - заявив конгресмен.</p> <div class="article_attached acenter">Читайте також: <a href="https://dt.ua/UKRAINE/propagandist-rozpoviv-scho-rosiya-zavezla-svoyi-pasporti-v-donbas-sche-misyac-tomu-309818_.html">Пропагандист розповів, що Росія завезла свої паспорти в Донбас ще місяць тому</a></div>
<p>Як повідомлялося, 24 квітня президент РФ Володимир&nbsp;<a href="https://dt.ua/POLITICS/putin-sprostiv-otrimannya-rosiyskogo-gromadyanstva-dlya-zhiteliv-okupovanogo-donbasu-309543_.html" target="_blank" rel="noopener noreferrer"><strong>Путін підписав указ</strong></a>&nbsp;про спрощене надання російського громадянства мешканцям окупованих районів Донецької та Луганської областей. Згідно з указом, вони зможуть отримувати протягом трьох місяців після подання заяви.</p>
<p>Україна&nbsp;<a href="https://dt.ua/POLITICS/ukrayina-zvernulasya-do-radbezu-oon-cherez-sproschennya-vidachi-rosiyskih-pasportiv-zhitelyam-ordlo-309559_.html" target="_blank" rel="noopener noreferrer"><strong>звернулася до Ради Безпеки ООН</strong></a>&nbsp;у зв'язку з рішенням президента Росії, а також&nbsp;<strong><a href="https://dt.ua/POLITICS/ukrayina-poinformuvala-radu-yevropi-pro-sproschenu-vidachu-rosiyskih-pasportiv-zhitelyam-ordlo-309570_.html" target="_blank" rel="noopener noreferrer">поінформувала Раду Європи</a></strong>.</p>
<p>Міністерство закордонних справ України&nbsp;<strong><a href="https://dt.ua/POLITICS/mzs-zaklikav-posiliti-sankciyi-proti-rf-cherez-ukaz-putina-pro-vidachu-rosiyskih-pasportiv-zhitelyam-ordlo-309571_.html" target="_blank" rel="noopener noreferrer">закликало міжнародних партнерів України посилити санкції проти РФ</a></strong>.</p>
<p>Президент України&nbsp;<strong><a href="https://dt.ua/POLITICS/poroshenko-rozciniv-rozdachu-rosiyskih-pasportiv-yak-pidgotovku-do-aneksiyi-donbasu-309576_.html" target="_blank" rel="noopener noreferrer">Петро Порошенко розцінив дії Кремля як підготовку до анексії Донбасу</a></strong>&nbsp;і і також закликав міжнародне співтовариство посилити санкції проти РФ.</p>
<p><span>Секретар РНБО Олександр Турчинов назвав роздачу російських паспортів у ОРДЛО&nbsp;</span><strong><a href="https://dt.ua/UKRAINE/turchinov-pro-pasporti-dlya-ordlo-putin-stvoryuye-umovi-dlya-oficiynogo-zastosuvannya-armiyi-proti-ukrayini-309564_.html" target="_blank" rel="noopener noreferrer">підготовкою до відкритого вторгнення РФ під приводом захисту своїх громадян</a></strong><span>.</span></p>
<p>Переможець президентських виборів Володимир Зеленський на демарш Кремля публічно не відреагував. На Facebook-сторінці "Команди Зеленського" з'явилася заява, в якій говориться, що роздачею паспортів&nbsp;<strong><a href="https://dt.ua/POLITICS/u-zelenskogo-pro-rosiyski-pasporti-dlya-ordlo-rf-viznala-vidpovidalnist-u-yakosti-okupanta-309574_.html" target="_blank" rel="noopener noreferrer">Путін фактично визнав Росію державою-окупантом</a></strong>.</p>
<p><strong><a href="https://dt.ua/POLITICS/ssha-zasudili-ukaz-putina-pro-vidachu-rosiyskih-pasportiv-zhitelyam-okupovanogo-donbasu-309575_.html" target="_blank" rel="noopener noreferrer">США дії Путіна назвали дестабілізуючими і абсурдними</a></strong>, а також нагадали про підтримку територіальної цілісності України.</p>
<p>Спецпредставник Держдепартаменту Курт Волкер констатував, що&nbsp;<strong><a href="https://dt.ua/POLITICS/rozdacheyu-pasportiv-rf-realizuye-v-ordlo-strategiyu-okupaciyi-volker-309586_.html" target="_blank" rel="noopener noreferrer">РФ реалізує в ОРДЛО стратегію окупації Донбасу</a></strong>.</p>
<p>Держави <strong><a href="https://dt.ua/POLITICS/krayini-yes-v-oon-zasudili-rishennya-rosiyi-schodo-pasportiv-v-ordlo-309751_.html" target="_blank" rel="noopener noreferrer">ЄС e Раді Безпеки ООН засудили дії Кремля</a></strong>, констатувавши, що паспортний указ Путіна порушує державний суверенітет України і суперечить Мінським домовленостями.</p>
</div>
</div>
<span class="link"><span class="source_caption">За матеріалами: <a href="https://dt.ua/go/aHR0cDovL3puLnVhLw==" target="_blank" rel="nofollow noopener noreferrer">DT.UA</a> <span class="divider">/</span></span></span>
<div class="telegram">Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></div> </div>
