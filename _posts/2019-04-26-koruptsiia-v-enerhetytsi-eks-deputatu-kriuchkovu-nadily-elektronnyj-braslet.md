---
ID: 60419
post_title: 'Корупція в енергетиці: Екс-депутату Крючкову наділи електронний браслет'
post_name: >
  koruptsiia-v-enerhetytsi-eks-deputatu-kriuchkovu-nadily-elektronnyj-braslet
post_date: 2019-04-26 20:07:49
layout: post
link: >
  http://35.224.113.239/koruptsiia-v-enerhetytsi-eks-deputatu-kriuchkovu-nadily-elektronnyj-braslet/
published: true
tags: [ ]
categories:
  - Україна
---
<div class="summary" itemprop="alternativeHeadline">
<p>Керівник "Енергомережі" вийшов з ізолятора після внесення 7 млн гривень застави.</p>
</div>
<div class="bottom_block">
<div class="picture">
<div class="top_photo top">
<div class="frame_image"> <img class="img" src="https://image.zn.ua/media/images/645x426/Apr2019/229161.jpg" alt title="Дмитрий Крючков"></div>
<span class="photo_descr"><span class="title">Крючкова підозрюють у привласненні понад 350 млн гривень державних обленерго</span> <span class="source 1">© Цензор.нет</span></span></div>
</div>
<div class="article_body">
<div class="text">
<p>Колишній народний депутат і голова правління ПРАТ "ХК "Енергомережу" Дмитро Крючков, підозрюваний у нанесенні державі майже 350 млн гривень збитку, буде носити електронний браслет. Увечері в п'ятницю, 26 квітня, офіційний представник Національної поліції Ярослав Тракало повідомив, що браслет підозрюваному вже наділи.</p>
<p>Нагадаємо, 16 квітня Дмитра&nbsp;<a href="https://dt.ua/UKRAINE/v-ukrayinu-ekstraduvali-eks-nardepa-kryuchkova-yogo-u-borispoli-zatrimali-detektivi-nabu-308682_.html" target="_blank" rel="noopener noreferrer"><strong>Крючкова екстрадували в Україну з Німеччини</strong></a>, де він переховувався від слідства. Одразу ж після прильоту детективи НАБУ затримали Крючкова в міжнародному аеропорту "Бориспіль". Солом'янський суд Києва заарештував підозрюваного на 45 діб з альтернативою застави у 7,11 млн гривень.</p>
<p>28 березня проект "Схеми" оприлюднив журналістське&nbsp;<strong><a href="https://dt.ua/POLITICS/aferi-kononenka-v-energetici-koshtuvali-derzhavi-sotni-milyoniv-griven-shemi-306929_.html" target="_blank" rel="noopener noreferrer">розслідування про виведення коштів "Запоріжжяобленерго", "Черкасиобленерго" і "Харківобленерго"</a></strong>, контрольний пакет яких належить державі.</p>
<p>У межах злочинної "схеми" кілька напівдержавних обленерго домовилися, щоб промислові підприємства платили за поставлену електроенергію не їм безпосередньо, а компанії "ХК "Енергомережа", якою керував екс-депутат від "Батьківщини"&nbsp;Дмитро Крючков. Фірма зобов'язалась передавати гроші обленерго, однак не виконувала власні зобов'язання, заволодівши таким чином 1,4 млрд гривень.</p>
<p>З телефонних розмов випливає, що бізнес-партнер президента Петра Порошенка, заступника голови парламентської фракції&nbsp;БПП Ігор Кононенко, якого називають "куратором" енергетичної сфери країни, та бізнесмени Григорій і Ігор Суркіси керували Крючковим і мали свою "частку" у "схемі".&nbsp;Участь у ній також імовірно брав народний депутат Ігор Котвіцький ("Народний фронт").</p>
<div class="article_attached acenter">Читайте також: <a href="https://dt.ua/POLITICS/kononenko-priyshov-na-dopit-u-nabu-309635_.html">Кононенко прийшов на допит у НАБУ</a></div>
<p>29 березня редакція проекту журналістських розслідувань "Схеми" за запитом НАБУ передала детективам аудіозаписи телефонних розмов Крючкова, Кононенка та братів Суркісів. У Бюро повідомили про намір&nbsp;<strong><a href="https://dt.ua/UKRAINE/nabu-doluchit-materiali-shem-pro-korupciyu-v-energetici-do-kriminalnogo-provadzhennya-307163_.html" target="_blank" rel="noopener noreferrer">долучити аудіозаписи та інші матеріали&nbsp;журналістів до розслідувань</a></strong>&nbsp;антикорупціонерів про корупцію в енергетиці.</p>
<p>Розслідуванням справи про&nbsp;<strong><a href="https://dt.ua/UKRAINE/surkisiv-viklikali-na-dopit-do-nabu-zmi-224212_.html" target="_blank" rel="noopener noreferrer">привласнення майна&nbsp;"Запоріжжяобленерго"&nbsp;в особливо великих розмірах</a></strong>&nbsp;детективи НАБУ займаються з 2015 року.</p>
<p>За даними ЗМІ, міноритарними акціонерами "Запоріжжяобленерго" були групи, близькі до Костянтина Григоришина, Ігора Коломойського і братів Григорія та Ігора Суркісів. З Григорієм Суркісом учасники ринку неофіційно пов'язують й Дмитра Крючкова, який очолював "ХК "Енергомережа" з 2014 року.</p>
<p>Крючков є одним з підозрюваних у справі про привласнення коштів "Запоріжжяобленерго", у листопаді минулого року йому&nbsp;<a href="https://dt.ua/UKRAINE/sap-visunula-pidozru-eks-deputatu-kryuchkovu-293943_.html" target="_blank" rel="noopener noreferrer"><strong>повідомили про підозру</strong></a>&nbsp;в завданні державі 346 млн гривень збитків.</p>
<p>Докладніше про процес у справі Крючкова і корупцію в українській енергетиці читайте в матеріалі Ігоря Маскалевича "<a href="https://dt.ua/energy_market/energetika-cirk-bez-klouniv-309082_.html" target="_blank" rel="noopener noreferrer"><strong>Енергетика - цирк без клоунів</strong></a>..." у тижневику "Дзеркало тижня. Україна".</p>
</div>
</div>
<span class="link"><span class="source_caption">За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=" target="_blank" rel="nofollow noopener noreferrer">Інтерфакс-Україна</a> <span class="divider">/</span></span></span>
<div class="telegram">Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></div> </div>
