---
ID: 638
post_title: 'У NASA визнали: Всесвіт розширюється швидше, ніж вважалося &#8212; УНІАН'
post_name: >
  u-nasa-viznali-vsesvit-rozshirjuietsja-shvidshe-nizh-vvazhalosja-unian
post_date: 2019-04-27 00:45:59
layout: post
link: >
  http://35.188.114.84/u-nasa-viznali-vsesvit-rozshirjuietsja-shvidshe-nizh-vvazhalosja-unian/
published: true
tags: [ ]
categories:
  - Uncategorized
---
 <p>Це означає, що фізики не помічають щось дуже важливе, що може змінити уявлення людства про космос.</p><div readability="83.888939670932">
<div class="photo_block" readability="10"><img alt="Вчені зрозуміли, що в космосі є щось, чого вони поки не помітили / фото nasa.gov" src="https://images.unian.net/photos/2019_01/1547297371-7773.jpg?0.16729678545595617" title="Вчені зрозуміли, що в космосі є щось, чого вони поки не помітили / фото nasa.gov"><p>Вчені зрозуміли, що в космосі є щось, чого вони поки не помітили / фото nasa.gov</p>
</div>
<p>Вчені NASA провели дослідження за допомогою космічного телескопа Hubble і підтвердили, що Всесвіт розширюється швидше, ніж вважалося до цього часу, а якщо говорити точно, то на 9%. Це вказує на те, що існує щось, що космологічні моделі не врахували. І цей невідомий фактор може пояснити, що сталося після Великого Вибуху.</p>
<p>Як пише <a href="https://www.newsweek.com/hubble-confirms-universe-expanding-faster-expected-1405785" rel="nofollow noopener noreferrer" target="_blank">Newsweek</a>, вчені напевне знають, що Всесвіт розширюється. Адже віддалені об’єкти в космосі, такі як галактики, рухаються все далі від нас. У 2011 році вчені Адам Райсс, Сол Перлмуттер і Браян Шмідт отримали Нобелівську премію з фізики за надання доказів того, що всесвіт розширюється з прискоренням.</p>
<p><a target="_blank" class="read-also" data-src="https://images.unian.net/photos/2015_09/thumb_files/205_205_1441801930-9198.jpg" href="https://www.unian.ua/science/10435239-newsweek-u-vsesviti-mozhe-ne-buti-niyakoji-temnoji-materiji.html?utm_source=unian&amp;utm_medium=related_news&amp;utm_campaign=related_news_in_post" rel="noopener noreferrer"><span class="read-also-text">Читайте також</span><span class="read-also-info">Newsweek: У Всесвіті може не бути ніякої темної матерії</span></a></p>
<p>Втім, виникли проблеми з оцінкою швидкості цього процесу. У 2016 році у NASA заявили, що Всесвіт розширюється на 6-9% швидше, ніж очікувалося. Такий висновок був зроблений на основі того, що очікувана траєкторія об’єктів після Великого Вибуху не зовсім збігається з реальною.</p>
<p>«Якби ми знали початкову кількість складових Всесвіту, таких як темна енергія і темна матерія, і якби ми провели правильні фізичні розрахунки, тоді можна було б відштовхуватися від оцінок щодо перших періодів після Великого Вибуху. Так можна було б передбачити, як швидко Всесвіт повинен розширюватися сьогодні», - сказав Райсс.</p>
<p>Оцінки й спостереження щодо раннього Всесвіту були зроблені за допомогою супутника Planck, який належить Європейській космічній агенції. Вони дозволили визначити рівень пришвидшення розширення. Однак, дані з Hubble не збігаються з оцінками, які були зроблені раніше.</p>
<p><a target="_blank" class="read-also" data-src="https://images.unian.net/photos/2015_03/thumb_files/205_205_1425660791-6356.jpg" href="https://www.unian.ua/science/10447347-nova-misiya-nasa-vivchit-pohodzhennya-vsesvitu.html?utm_source=unian&amp;utm_medium=related_news&amp;utm_campaign=related_news_in_post" rel="noopener noreferrer"><span class="read-also-text">Читайте також</span><span class="read-also-info">Нова місія NASA вивчить походження Всесвіту</span></a></p>
<p>В дослідженні, опублікованому в The Astrophysical Journal Letters, Райсс і його колеги зауважують, що вірогідність випадковості такої розбіжності – одна до 100 тисяч.</p>
<p>«Ця невідповідність зростала і тепер досягла такого рівня, що її не можна відкидати як помилку. Ми такого не чекали», - визнав Райсс.</p>
<p>«Йдеться не просто про неузгодженість експериментів. Ми оцінюємо щось фундаментально інше. Одна оцінка стосується того, наскільки швидко розширюється Всесвіт, який ми бачимо. А інша – передбачень, заснованих на фізиці раннього Всесвіту і на оцінках того, як швидко він повинен був би розширюватися. Якщо ці значення не збігаються, з’являється дуже велика ймовірність, що ми не враховуємо щось важливе у космологічній моделі», - пояснив він.</p>
</div><p>Якщо ви знайшли помилку, видiлiть її мишкою та натисніть Ctrl+Enter</p> 